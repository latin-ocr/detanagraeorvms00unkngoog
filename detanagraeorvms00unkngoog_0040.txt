-34-

Herodoto teste Thebani vi illud ex Delo insula in sunm
Delium XX annis post reduxerunt.

Attamen aliud lucramur ex hac disputatione: Pausaniam
non adhibuisse illo loco Herodoti librum, neque eundem
fontem. Neque enim dubito, quin, si in fonte scriptum fuisset:
Δήλιον τὸ Θηβαίων, sive apud Herodotum, sive in fonte
communi, futurum fuerit, ut eandem ille scripturam retineret.
Praeterea puto illum non praeteriturum fuisse illas res
singulas, quae in Herodoti narratione exstant, cum soleret
a re latius discedere et longas afferre narrationes, quae
prorsus non e re sunt, ita ut hic locus abhorreat ab indole
et natura periegetae. Quam ob rem, cum non ignoremus
eum saepissime atque diligentissime Herodoti opere usum
esse, hoc loco eum ex eodem libro hausisse negandum est.

Etiam dies festi Apollinares et ludi id est certamina in
Delio agebantur in Apollinis honorem. Qui dies solemnes,
quibus nomen erat Deliorum‚ commemorantur a Didymo
(schol. Pind. Ol. 7, 153: . . . ἐν δὲ τῇ Βοιωτίᾳ . . . ὃ δὲ Δίδυμός
φησι καὶ Ἀμφιαράια ἐν Ὠρωπῷ καὶ Δήλια ἐπὶ Δηλίῳ . . .)
et Diodoro (12, 70, 5), ubi agitur de pugna apud Delium com·
missa ¹(cf. Strabo 9, 4030: Δήλιον . . . ὅπου μάχῃ λειφθέντες
Ἀθηναῖοι ἆτροτροπάδην ἔφυγον . . .): τήν τε τῶν Δηλίων
πανήγυριν (οἱ Βοιωτοί) ἀπὸ τούτων τῶν χρημάτων (praeda)
ἐνεστήσαντο ποιεῖν,· quo ex testimonio apparet inde ab illa
pugna facta Delia instituta esse, sicuti Athenis in memoriam
pugnarum ad Marathona et Plataeas factarum dies festi
agebantur (cf. Hermann, Ant. 2, 56, 33 63, 9). Quod ad cer-
tamen Deliorum pertinet etiam titulus hic (G. Ι. G. S. 2o):
ἔδοξε τῷ δήμῳ τῷ Ταναγραίων στεφανῶσαι τὸν δῆμον τὸν

Μεγαρέωνιχρυσῷ στεφάνῳ καὶ εἰκόνι χαλκῇ . . . . ἀναγορεῦσαι
δὲ τοὺς στεφάνους . . . καὶ ἐν τῷ ἀγῶνι τῷ συντελουμένῳ

κατ’ ἐνιαυτὸν τῷ Ἀπόλλωνι τῷ Δηλίῳ. Tanagraei, enim
Megarensibus utebantur amicissimis, cum etiam Heracleam
Ponticam una cum illis condidissent.

