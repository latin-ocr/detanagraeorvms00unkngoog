...24-

eodem Calamide ex auro et ebure Secyone (Paus. 10, 10)
factum. Qua in re Curtium Pausaniae verba non recte in-
tellexisse facile cognoscimus Unde sequitur Bacchi statuam
non esse conferendam cum Tritonis cadavere. Quod etiam
ex iis rebus colligitur, quae fabulam illam sequuntur3 qui-
bus egit Pausanias de natura Tritonum et de aliis bestiis
mirabilibus. Qua in re offendit recte P. Wolters (Arch. Zeit.
1855, 263 sqq.) etiam Aeliani loco allato (de nat. anim. 13, 21):
λέγει δὲ Δημόστρατος ἐν λόγοις ἁλιευτικοῖς ἐν Τανάγρᾳ
θεάσασθαι τάριχον Τρίτωνα· καὶ τὰ μὲν ἄλλα ἦν, φησί, καὶ
τοῖς πλαττομένοις ὅμοιος καὶ τοῖς γραφομένοις, τὴν δέ οἱ
κεφαλὴν ὑπὸ χρόνου διεφθαρμένην οὐ πάντῃ σαφῆ ἔφατο
εἶναι, et statuit Bacchi statuam, qualis in nummis posset
conspici, non esse Calamidis, sed recentioris aetatis, cum
tales statuae post Phidiae demum aetatem fingi potuerint.
Quam ob rem putat eum artificem, a quo nummorum ima-
gines imprimebantur, templi Bacchici statuam imitatum esse3
Calamidis autem eam non iam fuisse, sed artificis aetatis in-
ferioris. Praeterea Wolters affirmat, cum Pausania teste
desit portenti caput, nummi autem praebeant, factum id
esse a formarum· scalptore, eundemque Tritonem reprae-
sentasse excitatum neque capite carentem, quo facilius aspici
posset portentum illud, quo erant elati Tanagraeorum animi.
Contra quam explicationem Woltersii disseruit Wernicke
(Arch. Zeit. 1887). Maxime ea in re offendit, quod Wolters
putaverat eam ob causam in nummis Tritonem capite non
carentem esse repraesentatum, ne obscurior fieret figura.
Qua in re Woltersio assentior Kalkmanni (Pausanias p. 29l30)
quoque argumento usus dicentis scalptorem portentum ita
repraesentasse in nummiS, quemadmodum praeberent Trito-
nem imagines et artificia. Ergo ille tantummodo leges certas
servavisse censendus est. ’
Duas narrationes subesse Pausaniae verbis nemo negabit,
ac primum quidem narrationem sacerdotum, alterum explica-

